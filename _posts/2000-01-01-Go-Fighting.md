---
layout: spotpost
title: "爛柯經雲"
date: 2017-04-30 21:11:00 +0800
description: 取自《西游記》第十囘，《棋經十三篇·合戰篇第四》
---

博弈之道，貴乎嚴謹。高者在腹，下者在邊，中者在角，此棋家之常法。法曰：甯輸壹子，不失壹先。擊左則視右，攻後則瞻前。有先而後，有後而先。兩生勿斷，皆活勿連。闊不可太疏，密不可太促。與其戀子以求生，不若棄之而取勝；與其無事而獨行，不若固之而自補。彼衆我寡，先謀其生；我衆彼寡，務張其勢。善勝者不爭，善陣者不戰；善戰者不敗，善敗者不亂。夫棋始以正合，終以奇勝。凡敵無事而自補者，有侵絕之意；棄小而不救者，有圖大之心。隨手而下者，無謀之人；不思而應者，取敗之道。《詩》雲：“惴惴小心，如臨于谷。”此之謂也。詩曰，

棋盤爲地子爲天，色按陰陽造化全。    

下到玄微通變處，笑誇當日爛柯仙。
